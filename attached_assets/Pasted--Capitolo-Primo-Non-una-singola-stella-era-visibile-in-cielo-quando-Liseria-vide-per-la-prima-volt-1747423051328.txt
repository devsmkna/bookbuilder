# Capitolo Primo
Non una singola stella era visibile in cielo quando Liseria vide per la prima volta il monastero delle sabbie. Emergeva dalle rocce e dai massi come un'ammasso di mura storte e torri tozze e squadrate. Durante il giorno era impossibile distinguerlo dal paesaggio bruno e dorato del deserto circostante. Chi riusciva a scorgerne il profilo avrebbe sicuramente pensato di trovarsi davanti ad un antico forte ormai decadente e abbandonato. Al calare della notte, invece, si ammantava di rosso grazie al grande falò che da ormai da un secolo ardeva sulla cima della torre più alta, nonché l'unica che sorgeva all'interno delle mura.
Nella nebbia sfocata dei suoi occhi la donna riuscì a mettere a fuoco i bordi carminio delle mura, erose dal continuo lavoro del vento e della sabbia. Intravide una piccola porticina di alabastro sul muro di fronte a sé, e per un attimo ebbe l'impressione di scorgere un movimento dietro una delle feritoie che costellavano le torre esterne. Per quanto si sforzasse però il suo sguardo tornava alla grande fiaccola che si ergeva sopra tutto. Un faro ardente. Un occhio che la scrutava all'interno della sua anima. Si sentiva attratta da quel calore, dalla sua luce intensa, dalla forza con cui ardeva. Una candela che esposta al vento danzava vibrante.
Mai come in quel momento si sentì tanto vicina alla vita quanto alla morte. Ricordò il giorno in cui era partita, appena nove giorni prima, come si ricorda un giorno dell'infanzia: le apparteneva di diritto, ma era come se fosse appartenuta ad un'altra persona. In fretta e furia aveva preso qualche abito, un po' di cibo, un'otre piena per metà di acqua ed era partita.
– Fuggi bambina mia! Fuggi! – le aveva sussurrato il padre mentre una mano pesante bussava alla porta di casa. L'uomo aveva intimato la moglie di non piangere e aveva aggiunto: – Se scoprono che è scappata la ionseguiranno subito, dobbiamo fargli perdere tempo. Fingere che è andata in giro... che rientrerà entro la sera.
Bussarono alla porta una seconda volta, così forte che Liseria temette che la porta stesse per cedere. Quando bussarono per la terza porta i suoi genitori aprirono la porta, ma lei era già partita.
In mezza giornata raggiunse il villaggio vicino con la voce spezzata e gli occhi colmi di lacrime, ma le voci spesso corrono più delle gambe e già la sera successiva si venne a sapere che si cercava una donna che corrispondeva alla sua descrizione: capelli biondo cenere, abiti logori e sporchi da contadina, occhi rosa pallido. Fu proprio l'ultimo dettaglio a tradirla, non erano molti a possedere iridi come le sue. "Color del vespero" le diceva spesso Ulven, il suo amato. Il suo aguzzino.
I giorni successivi la sua fuga non si era data il tempo di chiedersi perchè la stessero già cercando, non osò nemmeno chiedersi se fosse successo qualcosa ai suoi genitori. Se avesse esitato anche solo per momento, o se fosse tornata indietro, avrebbe reso tutto vano. Quindi continuò a camminare e camminare, giungendo e scappando da villaggio a villaggio con una cadenza quasi regolare. Ogni giorno arrivava in un villaggio diverso, barattava le poche cose che aveva con sè, aiutava qualche viandante o contadino che le prometteva qualche soldo o cibo e acqua, e la sera ripartiva per un nuovo luogo. Alcune volte però era costretta a partire anche prima, quando in giro si cominciava a parlare di una giovane donna dagli occhi rosa in fuga, ricercata per tradimento. Tradimento.
Liseria non pensava di poter provare ancora dolore in quei giorni, ma quando sentì per la prima volta quella parola una fitta la trafisse in petto. Tradimento. Come se lei avesse mai potuto tradire il suo "principe". No, non più suo. L'uomo che adesso la cercava non era più l'uomo di cui si era innamorata. Poteva avere ancora lo stesso viso angelico, lo stesso sorriso che scaldava i cuori, lo stesso odore di ferro e rosa, ma quell'uomo non esisteva più. Forse non era mai esistito.
Il dolore al solo pensiero la riportò alla realtà. Si accorse di essere stesa a terra, la sabbia in bocca, le labbra asciutte e piene di ferite. Fece uno sforzo immane per cercare di sollevarsi, ormai mancavano pochi passi dalla porta bianca. Sapeva di averla davanti a sè ma non un solo muscolo riusciva a sollevarsi. Una brezza fredda della notte sollevò altra sabbia, questa volta gettandola sugli occhi rosa pallido. Quando chiuse gli occhi perse conoscenza.
Sognò il suo amato, Ulven, la prima volta che lo aveva conosciuto. Lei era andata nel bosco a raccogliere degli anemoni, il fiore preferito di sua madre, per farne una corona da regalarle quella sera al compleanno. Lo aveva trovato disteso lì, immerso completamente tra i fiori.
– 